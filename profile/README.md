## Хто ми?

Ком'юніті **std::** (в минулому “студенське ком’юніті”) — це спільнота українських студентів та випускників, яка фокусується на розвитку технічних і софт скілів, організації навчальних та професійних заходів, і сприянні професійному зростанню молодих фахівців.

Спільнота активно працює над розробкою нових навчальних програм для технічних спеціальностей, організовує факультативні курси для студентів та на практиці досліджує способи подання матеріалу для кращого засвоєння учнями. Важливою частиною діяльності є впровадження проєктного підходу до навчання, коли студенти набувають знань і навичок через практичне застосування у реальних проєктах.

Спільнота також залучає студентів до викладання та розвитку україномовного контенту на YouTube, TikTok та інших платформах, що дозволяє їм краще засвоювати знання і передавати їх іншим.

Спільнота заснована в лютому 2018 року і в минулому активно організовувала зустрічі, лекції, семінари, хакатони та інші події, що дозволяли учасникам обмінюватися досвідом та знаннями.
